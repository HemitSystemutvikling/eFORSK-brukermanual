# Informasjon om utsendinger

Ved bestilling av skjemautfylling eller utsending av brev benyttes ePROM, som er en nasjonal løsning som muliggjør kommunikasjon med studiedeltakere på en sikker måte. Da løsningen er nasjonal og benyttes av andre
applikasjoner enn eFORSK, kan det oppstå kø ved flere samtidige utsendinger. 

## Over 10 000 mottakere
Ved utsendinger til flere enn 10 000 mottakere, må superbruker informeres om dette senest to uker før planlagt utsending slik at Norsk Helsenett (NHN) kan informeres. Superbruker trenger i tillegg til planlagt 
utsendingstidspunkt, informasjon om teksten som skal gå ut, antall studiedeltakere som skal nås og kontaktinformasjon til utsender i tilfelle spørsmål. Vi anbefaler også å varsle sin Forskningsavdeling eller sentralbord om den planlagte utsendingen slik at de vet hvem som står bak utsendingen dersom de blir kontaktet av studiedeltakere. 

Ved opplasting av flere samtidige mottakere av brev eller skjema i eFORSK, er høyeste anbefalte antall begrenset til 1000 per utsending. Dersom du skal sende til flere studiedeltakere enn 1000 kan hver slik utsending à 1000 mottakere gjentas hvert 20 minutt eller så snart forrige pulje med bestillinger får status "Bestilt". Merk at forsøk på utsendinger til flere enn 1000 studiedeltakere per opplasting *kan* føre til avbrytelser i utsendingene lokalt hos den som sender ut. 

Se *Kjente feil* for bug relatert til store utsendinger. 
