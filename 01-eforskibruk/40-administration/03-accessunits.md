# Tilgangsenheter

Tilgangsenhetene er en hierarkisk liste over enheter man kan logge inn på i eFORSK-databasen. En tilgangsenhet har tilgang til data registrert på seg selv, på barn, og videre arvinger nedover i hierarkiet. En tilgangsenhet kan ikke se data registrert på sin foreldre (og forfedre) oppover i hiearkiet. Tilgang høyere opp i tilgangstreet vil si tilgang til å se mer data, tilgang laverene ned vil begrense tilgangen til data.

En tilgangsenhet har ikke tilgang til å se data i kladd tilgangsenheter nedover i hiearkiet. Data må ferdigstilles eller være til kontroll for at de skal være synlig på andre enn tilgangsenheten de er opprettet på. 

En tilgangsenhet har tilgang til å se alle skjematyper som er publisert i databasen, og opprette skjema av disse. Det vil si at det ikke er mulig å opprette skjematyper som kun skal være tilgjengelig på *noen* tilgangsenheter. Derimot er det mulig å deaktivere/aktivere mulighet for skjemaopprettelse, ePROM-bestilling og brevutsending for enkeltvise tilgangsenheter ved å klikke seg inn på hver enkelt tilgangsenhet og huke av disse funksjonene. 
 
En database av enkleste form vil kun ha en tilgangsenhet, man trenger da ikke å ha noen kunnskap om tilganger og hierarki.

## Deaktivering

Deaktiveres en tilgangsenhet, vil man ikke kunne logge på denne før den eventuelt reaktiveres igjen. Man kan ennå velge tilgangsenheten i Falk, men pålogging vil ikke føre frem.

## Sletting

Man kan slette tilgangsenheter som ikke er øverst i treet, som man ikke er pålogget og som ikke har underenheter. Data på tilgangsenheten blir ikke tilgjengelig etter sletting. Det anbefales ikke å slette en tilgangsenheten hvis den har vært i bruk og har data på seg.

Tilganger i Falk må slettes manuelt.
