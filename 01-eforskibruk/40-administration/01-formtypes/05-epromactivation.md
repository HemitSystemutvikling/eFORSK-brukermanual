# ePROM aktivering

Aktiverer man ePROM vil det i øyeblikket skjemaet publiseres bli kopiert til den eksterne ePROM-løsningen.
I testmodus kan man umiddelbart bestille ePROM av skjematypen, mens utenfor testmodus må det testes og godkjennes 
av eFORSK administrator før det kan bestilles.

## Papirskjema

Skal man støtte papirutsendelse av skjemaet må det aktivt velges, da dette medfører kostnader for etablering, utsendelse og innskanning. Prosessen med å få klargjort papirskjemaet vil ta flere uker. Digital utsendelse kan likevel godkjennes og tas i bruk i påvente av at papirskjemaet klargjøres.

## Informasjonstekst til mottaker og avsendernavn

Når skjema skal fylles ut av mottaker i ePROM møter man en tekst som bør forklare hvorfor man har mottatt skjemaet
og hva dataene skal brukes til. "Dette spesifiseres i informasjonstekst til mottaker". Videre kan man spesifisere hvem 
som forespør disse dataene i avsendernavnet.

## Samtykkeforespørsel

I tilfelle skjemaet bestilles med samtykkeforespørsel, vil en tekst presenteres sammen med forespørsel om signatur. 
Det er viktig at denne teksten reflekterer hvilket samtykke som kreves for å ligge i databasen.
Denne teksten spesifiseres under "Administrasjon/Databaseoppsett".

## Personinitiert utfylling

Huker man av for personinitiert utfylling vil man få en lenke som kan distribueres til forskningsobjekter man ønsker skal besvare skjemaet.
Her trenger det altså ikke å foreligge bestilling fra eFORSK for å få inn svar. Merk at det vil være en lenke for testmodus og en lenke for ikke-testmodus. Det er viktig å distribuere riktig lenke.

Husk at det ved distribusjon av lenken ikke må avsløres mottakers sykdommer, helsetilstand eller lignende sensitive data. Sender man for eksempel lenken på e-post (ikke godkjent kanal for sensitive data), må informasjonen være veldig generell. Man kan for eksempel ikke skrive "Vi ønsker å inkludere deg i vår studie fordi du har diabetes type 2", men man kan formulere det slik: "Kjenner du noen som har diabetes type 2? Vi leter etter deltakere til en studie om dette.".

Denne funksjonen er ikke tilgjengelig som standard i eFORSK og må etterspørres for aktivering.

## Bruk av standardskjematyper

Har man koblet inn en standardskjematype (eksempelvis EQ5D) i sin skjematype, vil ePROM skjematypen bli en sammensatt skjematype med noe spesiell utforming. Dette kan sees ved å bruke "ePROM forhåndsvisning" funksjonen.

