# Skjemabygger 1-2-3

Uavhengig av utgangspunkt for skjemabygging (Ny skjematype, Kopi av eksisterende eller Importer fra fil) så kommer man til skjemabyggeren i eFORSK.

På toppnivå i skjemabygger er det to mulige elementer som kan legges til
- Hovedgrupper
- Standardskjema

## Hovedgrupper

Hovedgrupper er grupper som ligger på toppnivå i skjema. Det er bare mulig å ha en gruppe på toppnivå åpen til enhver tid i skjemabyggeren. Hovedgrupper kan flyttes inn i andre grupper, og grupper som ligger inne i hovedgrupper kan flyttes ut til toppnivå.

Dersom "Vis hovedgrupper som egne skjema i ePROM" er aktivert er det ikke mulig å ha regler på hovedgrupper, eller mellom felter som ligger i ulike hovedgrupper. Skjemabygger vil gi en advarsel dersom dette skjer. 

Inne i en hovedgruppe kan man legge til felter av alle typer, inkludert nye grupper, og regler tilhørende disse feltene.

## Standardskjema
Standardskjematyper er et sett med ferdigdefinerte skjematyper som ligger i ePROM løsningen.

Ved bruk av flere standardskjematyper som skal besvares samtidig, eksempelvis EQ5D og RAND12, er det i eFORSK anbefalt å samle disse i en skjematype. Ved bestilling av utfyllelse (via ePROM) kan mottaker da besvare alt samtidig, istedenfor å motta flere separate skjemaer som øker terskelen for å fullføre utfyllelsen.

Husk at ved bruk av standardskjematyper er man selv ansvarlig for å overholde eventuelle lisenser disse måtte ha.

Et standardskjema er låst og kan ikke endres.
