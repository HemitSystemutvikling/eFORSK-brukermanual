# Versjoner

Man kan lage nye versjoner av en skjematype og innføre endringer som ikke vil forstyrre tidligere versjoner som allerede er tatt i bruk.

Ved opprettelse av en ny versjon starter man med en kopi av den forrige versjonen til skjematypen. Man kan kun opprette nye versjoner av publiserte eller avpubliserte skjematyper.

Flere versjoner kan være publisert samtidig, men kun en versjon kan være i kladd om gangen. Grunnen til dette er at siden en ny versjon opprettes som en kopi, ønsker man ikke at endringer på eldre versjoner skal påvirke nyere versjoner.

Det anbefales å gi versjonen et navn for å enklere skille den fra andre versjoner. Dette gjøres i skjemabyggeren på høyre side.
