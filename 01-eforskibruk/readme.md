# eFORSK i bruk

eFORSK støtter sikker, midlertidig lagring av skjemabasert forskningsdata. Det er mulig å bestille utfylling direkte fra personer i folkeregisteret via Helsenorge, sikker digital postkasse eller via papir. For å komme i gang med datainnhenting fra forskningsdeltakere må man ha en skjematype i eFORSK det kan fylles ut skjemaer av. Med rollen databaseansvarlig kan man opprette dette under Administrasjon i menyen inne i applikasjonen. 

Innhenta skjemadata er tilgjengelig i eFORSK-databasen inntil denne fjernes etter prosjektslutt etter instruks fra prosjektledelsen. Når planlagt avslutningsdato nærmer seg, vil databaseansvarlig og superbruker motta et varsel per epost med beskjed om at avslutning nærmer seg. Det er viktig å eksportere all data, metadata og koblingslister fra eFORSK og klargjøre dette til sikker langtidslagring. Dersom prosjektet likevel ikke er ferdig med datainnsamling kan man forlenge prosjektperioden i eFORSK i tråd med hjemmel fra godkjennende enhet. Ta i så fall kontakt med din superbruker. 

## Bruksområde
eFORSK er allsidig og kan brukes til blant annet nasjonale multisenterstudier, digital samtykkeinnhenting, kvalitetsstudier med PROM- og PREM-målinger og som CRF-løsning. Som forsker kan du utforme skjema selv eller bruke standardskjema som for eksempel RAND-12 og EQ-5D. Det er også mulighet for randomisering av studiedeltakere i løsningen, samt å bruke eFORSK i kliniske legemiddelstudier.

## Nettleserstøtte
Støttede nettlesere er siste versjon av Chrome og Edge.
