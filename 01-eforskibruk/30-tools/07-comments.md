## Kommentarer - Queries

Ifølge Good Clinical Practice (GCP) kan kommentarer, eller "queries", benyttes dersom man oppdager data som er mangelfull, inkonsistent, uklar eller utenfor forventet område. Slike queries må følgelig avklares av studiesenteret i tråd med ICH E6 (R3). Dette er et internasjonalt regelverk for kliniske studier, som sier at datakvalitet skal sikres gjennom systematisk identifisering, oppfølging og dokumentasjon av dataavvik, herunder bruk av queries. 

Monitor for studien kan registrere kommentarer ved gjennomgang av skjema til monitorering. Et annet scenario er at eksempelvis databaseansvarlig, registrar eller andre roller kommenterer på et forskerutfylt skjemasvar. Dette gjøres under **Skjema** - aktuelt **Skjematypenavn** og at man klikker på snakkeboble-symbolet.

Ved studieavslutning eller ved andre behov for oversikt over kommentarer/queries underveis i en studie, kan disse eksporteres under **Verktøy** - **Kommentarer**. Her kan man definere om man vil eksportere kommentarer for samtlige skjematyper i prosjektet eller enkeltvise. 
