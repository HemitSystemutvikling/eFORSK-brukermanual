## Revisjonslogg


For at legemiddelstudier skal oppfylle kravene i GCP må man vise til en revisjonslogg (audit trail) der sporbarhet, integritet og pålitelighet i studiedata dokumenteres. **Revisjonslogg** er en funksjonalitet som må aktiveres for prosjektet ved studiestart. Denne gir oversikt over hvilke personer og roller som har gjort hvilke aktiviteter (registrering, endring, sletting, verifisering, etc) til hvilken tid i prosjektperioden. 

Databaseansvarlig har muliget til å eksportere revisjonsloggen ved studieslutt og det må gjøres èn eksport for hver skjematype. Eksporten er tilgjengelig under **Verktøy** - **Eksporter revisjonslogg**. Forskningsobjekt-ID i revisjonsloggen kan kobles til **ForskningsobjektUnikNokkel** i data- og samtykkeeksport. 
