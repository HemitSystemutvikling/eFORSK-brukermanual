# Eksporter data

Når man eksporterer data blir hvert felt i skjematypen en egen kolonne med variabelnavnet som overskrift. Rekkefølgen på feltene kan bestemmes av databaseansvarlig ved redigering av skjematypen.

## Rekkefølge i dataeksport

- Åpne den aktuelle skjematypen
- Velg fanen Felter. Her vises alle felter skjemtypen inneholder, inkludert metadatafelt
- Trykk på Rediger rekkefølge øverst til høyre, dette gir to alternativer:
  - Flytt feltene manuelt med opp- eller ned-pil til høyre for hvert felt
  - Sorter felter etter skjemaversjon som velges øverst. Da vil feltene i eksporten sorteres i samme rekkefølge som de vises i den aktuelle skjemaversjonen 

## Filformat

Ved eksport av data får man en kryptert zip-fil. For å pakke ut denne filen trenger man:
* Et program som kan pakke ut zip-filer som er kryptert med AES 256-standarden, for eksempel 7-Zip
* Passordet som oppgis ved eksportering av data, denne får man bare en gang

Innholdet i zip-fila velges ved eksport, csv og xlsx støttes.

## Ansvar

Filen og innholdet i denne må behandles i henhold til personopplysningsloven. 
Opplysningene kan bare behandles i henhold til det formål opplysningene er innsamlet for.

Lagring av filen må være i henhold til de sikkerhetskrav som gjelder for slike opplysninger i virksomheten. 
Filen i dekryptert form må kun lagres i sikre mapper godkjent av informasjonssikkerhetsansvarlig/personvernombudet.

Når formålet med uttak av filen er oppfylt skal den slettes i henhold til krav til sletting.
