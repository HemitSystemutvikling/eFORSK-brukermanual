#  Brev

Inntil videre er denne funksjonaliteten deaktivert. Ta kontakt med superbruker på eforsk@stolav.no for aktivering og godkjenning av pdf.

Med denne funksjonen kan man sende ut brev i formatet PDF til personer i personregisteret. Det er viktig å holde filstørrelsen så lav som mulig, og spesielt under 1 000 KB.

Det er ePROM systemet som brukes her, og valgene for utsendelse er av de samme som for bestilling av skjemautfyllelse: 
Helsenorge, sikker digital postkasse og fysisk brev i posten.
Den første kanalen som personen kan nås på velges.

Når man sender brev kan dette ha status "sender" i opptil 48 timer før det går igjennom, men vanligvis tar det få sekunder. Man trenger ikke sitte å vente på at statusen endres.

## Kvalitetssikring av brevutsending

Det er svært viktig å kvalitetssikre pdf som skal sendes ut. Dette inkluderer:
- brevet er korrekturlest
- brevet beskriver en tydelig hensikt med henvendelsen og avsender er angitt

## Fysisk brev i posten

Spesifikke dimensjoner som skal være blanke for fysisk brevutsending, for PDF-fil med A4 dokumentformat:
 - Adressefelt plasseres øverst i venstre hjørne på første side: 11,5 cm i bredden fra venstre side av ark, og 8,2 cm i høyden fra toppen av ark.
 - En marg på 1,6 cm langs venstre side av ark.
